---
title: "Az RMS-kompatibilis alkalmazásokban használt Microsoft Rights Management adatvédelmi nyilatkozata | Azure RMS"
description: 
keywords: 
author: msmbaldwin
manager: msmbaldwin
ms.date: 04/28/2016
ms.topic: article
ms.prod: azure
ms.service: rights-management
ms.technology: techgroup-identity
ms.assetid: 751e5e05-fbe2-4769-a5df-1362c0db2108
ms.reviewer: esaggese
ms.suite: ems
translationtype: Human Translation
ms.sourcegitcommit: 8e8b1dabe3ba2894bec9a87e6d34123d833c699b
ms.openlocfilehash: 500701acb03aa9f049cc995f14e544e07556bc4f


---

# Az RMS-kompatibilis alkalmazásokban használt Microsoft Rights Management adatvédelmi nyilatkozata
A következőkre vonatkozik: az alkalmazásokba beágyazott Microsoft Rights Management szolgáltatásra

> [!NOTE]
> A jelen adatvédelmi nyilatkozat további nyelveken is elérhető a [Microsoft letöltőközpontjában](http://www.microsoft.com/download/details.aspx?id=41668).

A Microsoft elkötelezte magát a felhasználók személyes adatainak védelmére, miközben olyan szoftvereket kínál, amelyek a személyi számítógépek világában az elvárt teljesítményt, hatékonyságot és kényelmet megvalósítják. Ez az adatvédelmi nyilatkozat ismerteti a Microsoft Rights Management ügyfélszoftver és szolgáltatás és bármely más Microsoft-termék vagy -szolgáltatás adatgyűjtési és -használati gyakorlatát, amely ezt a nyilatkozatot megjeleníti vagy amely erre hivatkozik.

A Rights Management az ügyfélszámítógépek és mobileszközök számára készült, és segítséget nyújt azon információk elérésének és használatának védelméhez, amelyek a Microsoft Rights Management szolgáltatásokat használó, a helyszínen telepített vagy Microsoft-adatközpontban futtatott kompatibilis alkalmazásokon haladnak keresztül.

## Adatainak feldolgozása ügyfelünk nevében
A védett fájlok eléréséhez a rendszer felkéri a Microsoft Rights Management szolgáltatásba való bejelentkezésre, és felhasználónevének és jelszavának („Hitelesítő adatok”) megadására. A Microsoft gyűjthet Olvasás-visszaigazolási információkat és „Általános eszközadatokat”, amelyek olyan információkat foglalnak magukban, mint például az operációs rendszer verziója, az eszköz gyártóját azonosító hardverazonosító, az eszköz neve, verziója és IP-címe.

> [!IMPORTANT]
> Az „Olvasás-visszaigazolási információkat” (például a fájlok megnyitásához kapcsolódó e-mail-címet, helyet és időbélyeget) és az Általános eszközadatokat a fájlokat védő személy vagy szervezet számára átadhatjuk.

## A személyes adatok összegyűjtése és felhasználása a Microsoft által
Az Öntől gyűjtött hitelesítő adatokat és általános eszközadatokat a Microsoft, illetve az irányítása alá tartozó leányvállalatok és társvállalatok is felhasználhatják az Ön által használt funkciók és további szolgáltatás(ok) biztosítására, illetve az Ön által engedélyezett vagy kért tranzakció(k) végrehajtására. Az általános eszközadatokat ezenkívül felhasználhatják a Microsoft termékeinek és szolgáltatásainak elemzéséhez és fejlesztéséhez.

Az Öntől gyűjtött hitelesítő adatokat, olvasási visszaigazolást és/vagy általános eszközadatokat nem fedjük fel a Microsofton vagy ellenőrzött leányvállalatain és társvállalatain kívül, kivéve, ha ezt Ön kéri, illetve ha a szerződésében vagy jelen adatvédelmi nyilatkozatban leírtak szerint lehetséges.

Alkalmanként szerződést kötünk más vállalatokkal, hogy nevünkben szolgáltatásokat (például ügyfélszolgálatot) működtessenek. Lehetséges, hogy amennyiben ez feladatuk teljesítéséhez szükséges, ezeknek a vállalatoknak hozzáférést biztosítunk adataihoz. A vállalatoktól elvárjuk, hogy bizalmasan kezeljék az információit, és az információkat tilos a Microsoft által rájuk bízott feladaton kívül bármi másra felhasználniuk.

A hitelesítő adatokat, olvasási visszaigazolást és/vagy általános eszközadatokat nem fedjük fel harmadik félnek (ide értve a rendészeti szerveket, más kormányzati intézményeket vagy civil peres felet, kivéve alvállalkozóinkat), kivéve, ha ezt Ön kéri, ha a szerződésében vagy jelen adatvédelmi nyilatkozatban leírtak szerint lehetséges, illetve a törvény szerint szükséges. Amennyiben harmadik fél ilyen adatokat kér tőlünk, megpróbáljuk átirányítani, hogy a kéréssel közvetlenül Önhöz forduljon. Ennek részeként megadhatjuk az alapvető elérhetőségi adatait a harmadik félnek. Ha a Microsoftot adatainak harmadik fél részére történő átadására kötelezik, minden üzleti szempontból ésszerű lépést megteszünk, hogy előre tájékoztassuk Önt adatai nyilvánosságra hozásáról – amennyiben ezt a törvény nem tiltja.

A Microsoft Rights Management által összegyűjtött vagy a Microsoftnak továbbított adatok az Egyesült Államokban és minden olyan országban tárolhatók és feldolgozhatók, ahol a Microsoft vagy annak társvállalatai, leányvállalatai, illetve szolgáltatói jelen vannak. A Microsoft megfelel az Amerikai Egyesült Államok Ezek a megállapodások az Európai Unióból, az Európai Gazdasági Térségből és a Svájcból származó adatok gyűjtésére, felhasználására és megőrzésére vonatkoznak.

## Microsoft Update
A Microsoft Rights Managementtel kompatibilis alkalmazások Windows rendszeren való használatakor dönthet úgy, hogy részt vesz a Microsoft Update szolgáltatásban. A Microsoft Update (MU) a Microsoft szoftverekhez (így a Windows Microsoft Rights Management-ügyfélhez is) frissítéseket biztosító szolgáltatás. Az összegyűjtött információkról, a felhasználásukról és a beállítások módosításáról az [Update Services adatvédelmi nyilatkozatában](http://go.microsoft.com/fwlink/?linkid=50142) ([http://go.microsoft.com/fwlink/?linkid=50142](http://go.microsoft.com/fwlink/?linkid=50142)) tájékozódhat.

Döntési és szabályozási lehetőségek: beavatkozás nélküli telepítés esetén a Microsoft Rights Management szolgáltatással kompatibilis alkalmazások a Windows asztali rendszerre alkalmazott MU-beállításokkal megegyező beállításokat használják. Ha a felhasználói telepítéseknél nincs bekapcsolva az MU, lehetséges, hogy telepítés közben a telepítő felajánlja az MU engedélyezését. Ha úgy dönt, hogy engedélyezi, akkor ezek az MU-beállítások minden Windows-alapú alkalmazásra érvényesek lesznek.

## Az adatok biztonsága
A Microsoft elkötelezte magát a felhasználók adatainak védelmére. Különféle biztonsági és adatvédelmi technológiák és eljárások széles körének alkalmazásával óvjuk az adatokat az illetéktelen hozzáféréstől, felhasználástól és nyilvánosságra hozataltól. Az Ön által megadott adatokat például korlátozott hozzáférésű számítógépes rendszereken, biztonságos létesítményekben tároljuk.

## A jelen adatvédelmi nyilatkozat változásai
A jelen adatvédelmi nyilatkozatot bizonyos időnként frissíthetjük, annak érdekében, hogy tükrözze a termékek és a szolgáltatások változásait, valamint a felhasználók visszajelzéseit. A változtatások közzétételekor módosul a nyilatkozat elején szereplő „utolsó frissítés dátuma”. Amennyiben fontos változások történnek a nyilatkozat tartalmában, vagy a Microsoft megváltoztatja a személyes adatok felhasználási módját, a változások hatályba lépése előtt egy figyelmeztetés elhelyezésével vagy közvetlen figyelmeztetés elküldésével értesítjük Önt. Javasoljuk, hogy rendszeresen tekintse át a jelen nyilatkozatot, így folyamatosan tisztában lehet azzal, hogy a Microsoft hogyan védi az Önnel kapcsolatos információkat.




<!--HONumber=Jun16_HO4-->


