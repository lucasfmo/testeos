---
title: "Azure RMS-követelmények&#58; Felhőalapú előfizetések | Azure RMS"
description: 
keywords: 
author: cabailey
manager: mbaldwin
ms.date: 06/09/2016
ms.topic: get-started-article
ms.prod: azure
ms.service: rights-management
ms.technology: techgroup-identity
ms.assetid: 6a16e890-3c3e-4f47-80ca-176a34bdf8bc
ms.reviewer: esaggese
ms.suite: ems
translationtype: Human Translation
ms.sourcegitcommit: b6dcd8bb1091e9c484e02042adbf993381581a9d
ms.openlocfilehash: 5e68ba6942b479e9dcbf0e9ac0a3bed0c2d1869d


---


# Azure RMS-követelmények: Az Azure RMS-t támogató felhőalapú előfizetések

*A következőkre vonatkozik: Azure Rights Management, Office 365*

Az Azure Rights Management (Azure RMS) használatához a szervezetének legalább egy, az alábbiakban felsorolt előfizetéssel, valamint megfelelő számú licenccel kell rendelkeznie a felhasználók, illetve a fájlokat és e-mail-üzeneteket védő szolgáltatások számára. Ha rendelkezik olyan szolgáltatással, amely védelmet biztosít a felhasználók (a fájlok vagy e-mail üzenetek tulajdonosai) számára, akkor a felhasználóknak szükségük van ezen licencek egyikére. Azoknak a felhasználóknak, akik csak felhasználják (pl. olvassák vagy szerkesztik) a védett adatokat, nincs szükségük licencre.

-   Office 365

-   Azure Rights Management Premium (korábban Azure RMS Standalone)

-   Nagyvállalati mobilitási csomag

-   RMS egyéni felhasználók számára

További információkat és feliratkozási lehetőségeket a következő szakaszokban talál.

A fizetett előfizetések esetében elérhető Azure RMS képességek licencelésének összehasonlításáért tekintse meg a [Comparison of Rights Management Services (RMS) Offerings](http://technet.microsoft.com/dn858608) (A Tartalomvédelmi szolgáltatásokra (RMS) vonatkozó ajánlatok összehasonlítása) című szakaszt.

További kérdései vannak az Azure RMS licencelésével kapcsolatban? Töltse le a **Licensing FAQ for Azure Rights Management** (Gyakori kérdések az Azure Rights Management licenceiről) című dokumentumot az [Azure Rights Management Purchasing](https://www.microsoft.com/en-us/server-cloud/products/azure-rights-management/Purchasing.aspx) (Azure Rights Management megvásárlása) oldalról. 

## Office 365-előfizetés
[30 napos ingyenes próbaverzió: Nagyvállalati E3 csomag](http://go.microsoft.com/fwlink/p/?LinkID=403802)

[30 napos ingyenes próbaverzió: Nagyvállalati E5 csomag](https://go.microsoft.com/fwlink/p/?LinkID=698279)

Ez az előfizetés olyan szervezetek számára lett kialakítva, amelyek szeretnék igénybe venni az Office online szolgáltatásait, valamint az Azure RMS-t használó tartalomvédelmi (IRM) szolgáltatásokat. Az Azure RMS-t viszont nem tartalmazza az összes Office 365-előfizetés.

-előfizetés  |Tartalmazza a tartalomvédelmi szolgáltatást 
------------- | ------------- |
Office 365 Vállalati alapverzió|Nem|
Office 365 Vállalati Prémium verzió|Nem|
Office 365 Nagyvállalati E1 csomag <br /><br /> Office 365 Oktatási A1 csomag|Nem <br /><br /> Nem|
Office 365 Nagyvállalati E3 csomag <br /><br /> Office 365 Oktatási A3 csomag <br /><br /> Office 365 Kormányzati G3 csomag|Igen <br /><br /> Igen <br /><br /> Igen|
Office 365 Nagyvállalati E4 csomag <br /><br /> Office 365 Oktatási A4 csomag <br /><br /> Office 365 Kormányzati G4 csomag|Igen <br /><br /> Igen <br /><br /> Igen|
Office 365 Nagyvállalati E5 csomag <br /><br /> Office 365 Oktatási A5 csomag|Igen <br /><br /> Igen|
Office 365 Nagyvállalati K1 csomag|Nem|
SharePoint 1. csomag <br /><br /> SharePoint 2. csomag|Nem <br /><br /> Nem|
Exchange Online 1. csomag <br /><br /> Exchange Online 2. csomag|Nem <br /><br /> Nem|


## Azure Rights Management Premium előfizetés
[30 napos ingyenes próbaverzió](https://portal.microsoftonline.com/Signup/MainSignUp15.aspx?&amp;OfferId=A43415D3-404C-4df3-B31B-AAD28118A778&amp;dl=RIGHTSMANAGEMENT&amp;ali=1)

Ez az előfizetés korábban Azure RMS Standalone néven volt ismert, és olyan szervezetek számára lett kialakítva, amelyek igénybe szeretnék venni az Office 365-hoz készült Azure RMS-t, Office-előfizetésük azonban nem tartalmazza azt. Ha például Office 365 Vállalati alapverzió vagy Office 365 Nagyvállalati E1 csomag előfizetéssel rendelkezik, akkor ezek nem tartalmazzák az Azure RMS-t (lásd az előző szakaszban lévő táblázatot). 

Ha az Azure RMS-t olyan Office-előfizetéssel szeretné használni, amely nem tartalmazza az Azure RMS-t, Azure Rights Management Premium előfizetést vásárolhat. Vásárolhat olyan másik Office-előfizetést is, amely tartalmazza az Azure RMS-t, ilyen például az Office 365 Nagyvállalati E4 csomag.

> [!NOTE]
> Ha ezt az előfizetést az Office 365 Vállalati Prémium verzióval használja, bizonyos korlátozások vonatkoznak az ügyfélre. Az Outlook Web App és az RMS megosztóalkalmazás használatával megvédheti tartalmait, illetve védett tartalmakat használhat fel az RMS segítségével. Bármely egyéb Office-alkalmazással felhasználhat védett tartalmakat, azonban ezeknek a segítségével nem láthat el tartalmakat védelemmel, beleértve az Office Online szolgáltatást és az Office 365 Vállalati Prémium verzió ügyfélalkalmazásait is.

További információ az Azure Rights Management Premium előfizetéssel kapcsolatban: [Microsoft Azure Rights Management](http://products.office.com/business/microsoft-azure-rights-management).

Ez az előfizetés egy próbaidőszakot is biztosít, amelynek keretein belül 25 felhasználó próbálhatja ki az Azure RMS-t díjmentesen. 

### Mi történik, ha a lejár a próbaidőszak?
Ha a próbaidőszak lejárt, elveszti a hozzáférést az Azure RMS próbaverziója által védett tartalmakhoz. Ha azonban ezután vásárol egy Azure RMS-t támogató előfizetést, a hozzáférés automatikusan visszaáll.

A lejáratkor elvesztett hozzáférés alól kivételt képez, ha a szervezet a próbaverziós előfizetés beszerzése előtt az RMS egyéni felhasználók számára előfizetéssel már használta az Azure RMS-t. Ebben az esetben az előzőleg védelemmel ellátott tartalmak megmaradnak, még a próbaidőszak lejárta után is.

## Nagyvállalati mobilitási csomag előfizetés
[30 napos ingyenes próbaverzió](https://portal.office.com/Signup/Signup.aspx?OfferId=2E63A04D-BE0B-4A0F-A8CF-407C1C299221&dl=EMS)

Ez az előfizetés olyan szervezetek számára lett kialakítva, amelyek az Azure Active Directory Premium, a Windows Intune és az Azure Rights Management kombinációját szeretnék használni. Az Azure Rights Management és az Office együttes használatának támogatása megegyezik az Azure Rights Management Premium előfizetés használatának támogatásával. További információ a Nagyvállalati mobilitási csomag előfizetéssel kapcsolatban: [Microsoft Enterprise Mobility Overview](http://go.microsoft.com/fwlink/?LinkId=615386) (A Microsoft Nagyvállalati mobilitási csomag áttekintése).

## RMS egyéni felhasználók számára előfizetés
Ez a előfizetés egy szervezet azon egyéni felhasználói számára lett kialakítva, akik még nem telepítették az Azure RMS-t vagy az AD RMS-t. Lehetővé teszi számukra az Azure RMS-t használó szervezetek által védett tartalmak olvasását és saját tartalmaik védelmét is.

Ez az Office 365 felügyeleti portálon **Rights Management Adhoc** néven jelenhet meg, automatikusan hozzárendelve a felhasználókhoz. Ezt a licencet ne rendelje manuálisan hozzá a felhasználókhoz és ne használja az Azure RMS vállalati felügyeletére. 

További információ: [RMS for Individuals and Azure Rights Management](../understand-explore/rms-for-individuals.md) (RMS egyéni felhasználók számára és Azure Rights Management).

## További lépések
Az egyéb követelményeket [Az Azure Rights Management követelményei](requirements-azure-rms.md) című témakörben tekintheti meg.


<!--HONumber=Jun16_HO4-->


