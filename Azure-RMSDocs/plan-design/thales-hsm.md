---
title: "További információk a Thales HSM-ekről és a Microsoft adalékairól | Azure RMS"
description: 
keywords: 
author: cabailey
manager: mbaldwin
ms.date: 04/28/2016
ms.topic: article
ms.prod: azure
ms.service: rights-management
ms.technology: techgroup-identity
ms.assetid: 8c9d61e5-75da-4785-9942-1c6313879fd5
ms.reviewer: esaggese
ms.suite: ems
translationtype: Human Translation
ms.sourcegitcommit: 0f355da35dff62ecee111737eb1793ae286dc93e
ms.openlocfilehash: c56c4248ac8754c48b6f411a58c6ba93559aed7f


---

# További információk a Thales HSM-ekről és a Microsoft adalékairól

*A következőkre vonatkozik: Azure Rights Management, Office 365*

Ha Ön kezeli a saját bérlőkulcsát (a saját kulcs használata forgatókönyv vagy BYOK), az Azure RMS az Ön kulcsainak védelmét Thales HSM-ekkel biztosítja.

A Thales e-Security vezető globális szolgáltató, amely adattitkosítási és internetes biztonsági megoldásokat nyújt a pénzügyi, a csúcstechnológiai, a gyártási, a közigazgatási és a technológiai szektorok részére. A vállalati és kormányzati információk védelme terén 40 éves tapasztalattal bíró Thales megoldásait 22 NATO-tagállam és az öt legnagyobb energetikai és repüléstechnikai vállalat közül négy használja, és a vállalat megoldásai biztosítják világszerte a pénzügyi tranzakciók több mint 80 százalékát.

A Microsoft a Thales vállalattal együttműködve folyamatosan fejleszti a legkorszerűbb HSM-eket. Ezeknek a fejlesztéseknek köszönhetően Ön úgy élvezheti az üzemeltetett szolgáltatások szokásos előnyeit, hogy közben nem kell feláldoznia a kulcsai felügyeletét. Egészen pontosan a fejlesztéseknek köszönhetően a Microsoft képes felügyelni a HSM-eket, hogy Önnek ne kelljen. Mivel az Azure RMS egy felhőszolgáltatás, rendkívül gyorsan igazodik a szervezete használati igényeiben jelentkező növekedésekhez. Mindeközben a Microsoft HSM-jei biztosítják az Ön kulcsának védelmét: a kulcs életciklusa fölötti felügyelet az Ön kezében marad, mivel a kulcsot Ön hozza létre és továbbítja a Microsoft HSM-jeire.

További információkért tekintse meg a [Thales HSM-ek és az Azure RMS együttes használatát bemutató cikket](http://www.thales-esecurity.com/msrms/cloud) a Thales webhelyén.




<!--HONumber=Jun16_HO4-->


